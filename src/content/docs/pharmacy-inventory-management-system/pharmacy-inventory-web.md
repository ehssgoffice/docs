---
title: Requirements
description: Requirements to use the PIMS
---

Pharmacy Inventory Management Application ကိုအသုံးပြုဖို့ လိုတာတွေကတော့

- ကွန်ပြူတာ (သို့) တက်ဘလက်
- အင်တာနက်
- အင်တာနက်ကြည့်ရန် browser (Chrome ၊ Brave ၊ Edge စသည်)

## Sign-in ဝင်ခြင်း

Application ကိုဖွင့်ရမယ့်လိပ်စာ၊ Sign-in ဝင်ရမယ့် Email ၊ Password တို့ကို ဦးစွာရရှိထားရပါမယ်။ browser မှာ လိပ်စာရိုက်ထည့်ပါ။

Email နဲ့ Password တို့ကိုရိုက်ထည့်ပါ။ Remember me ကိုအမှန်ခြစ်ခဲ့မယ်ဆိုရင် နောက်ပိုင်း sign-in ဝင်တဲ့အခါ email နဲ့ password ပြန်ရိုက်ထည့်စရာမလိုတော့ဘဲ အလိုအလျောက် sign-in ဝင်ပေးပါမယ်။ Email နဲ့ password ထည့်ပြီးရင် Sign in ခလုတ်ကိုနှိပ်ပါ။

ရထားတဲ့ Email နဲ့ Password တို့ဟာ application ကိုစီမံခန့်ခွဲနိုင်မယ့် administrator account ဖြစ်တာကြောင့် လုံခြုံရေးသတိရှိဖို့လိုပါတယ်။
## ဦးစွာထည့်သွင်းရမည့် စာရင်းများ

:::note
Dashboard မှာ ပစ္စည်းစာရင်း (Item List) နဲ့ စတိုစာရင်း (Warehouse List) မရှိသေးကြောင်း အသိပေးချက်တွေ ပေါ်နေမှ ဒီအပိုင်းကိုဖတ်ပါ။ မပေါ်ဘူးဆိုရင် ရှိနေပြီးသားမို့လို့ပါ၊ ပစ္စည်းစာရင်းနဲ့ စတိုစာရင်းထည့်ပြီးသားဆိုရင် [App Settings](https://www.notion.so/Pharmacy-Inventory-Management-Application-4ce48032743e4efaab2a5f131c4b3734?pvs=21) အပိုင်းကိုကျော်ဖတ်လို့ရပါတယ်
:::

Application စသုံးပြီဆိုတာနဲ့ စာရင်းသွင်းရမှာ နှစ်ခုရှိပါတယ်။

(၁) ပစ္စည်းစာရင်း

(၂) စတိုစာရင်း
## ပစ္စည်းစာရင်း
ပစ္စည်းစာရင်းဆိုတာ ကိုယ့် application မှာသုံးမယ့်စာရင်းဖြစ်ပါတယ်။ ဒီစာရင်းမှာပါတဲ့ပစ္စည်းတွေဟာ ကိုယ့်ဆေးစတိုမှာရှိတဲ့ပစ္စည်းတွေမဟုတ်သေးပါဘူး။ စနစ်ထဲမှာသုံးမယ့်ပစ္စည်းနာမည်တွေ အရင်ဆုံးကြိုထည့်ထားတဲ့သဘောပါ။ ကြိုထည့်ထားပြီးမှပဲ ပစ္စည်းအဝင်အထွက်စာရင်းတွေ မှတ်နိုင်မှာဖြစ်ပါတယ်။ စာရင်းသွင်းတဲ့အခါ **တစ်ခုချင်း**ထည့်သွင်းတာရယ်၊ **CSV import** လုပ်ပြီးထည့်သွင်းတာရယ် နှစ်မျိုးရှိပါတယ်။

Sign-in ဝင်ပြီးလို့ Dashboard ကိုရောက်တာနဲ့ ပစ္စည်းစာရင်းမရှိသေးကြောင်း အသိပေးချက်တွေ့ရပါမယ်။ **Create Item** ခလုတ်ကိုနှိပ်ရင် ပစ္စည်းစာရင်းသွင်းတဲ့ **Create Item** စာမျက်နှာကိုရောက်ပါမယ်။
### Create Item

**Item Name**: ပစ္စည်းအမည်နဲ့ပါဝင်တဲ့အလေးချိန် အပြည့်အစုံထည့်သွင်းပေးရပါမယ်

**Category**: Medicine, Medical Supplies, Warehouse Supplies ဆိုတဲ့အဓိကအုပ်စုကြီးထဲ တစ်ခုကိုရွေးချယ်ရပါမယ်

**Subcategory (Optional)**: Category ကိုရွေးပြီးမှဆက်ရွေးလို့ရပါမယ်၊ အရှေ့မှာရွေးလိုက်တဲ့ category အောက်က အမျိုးအစားခွဲတွေကို ဆက်ရွေးရပါမယ်၊ Subcategory အမျိုးအစားခွဲမရှိရင် မရွေးဘဲထားခဲ့လို့ရပါတယ်။

**Package form**: ထုပ်ပိုးပုံစံဖြစ်ပါတယ်၊ အချို့က counting unit လို့လည်းခေါ်ကြပါတယ်၊ ပစ္စည်းရဲ့ရေတွက်ပုံ (သို့) ထုပ်ပိုးပုံစံကို ထည့်သွင်းရပါမယ်။

ဒါပြီးရင်နောက်တစ်ခုဆက်တိုက်ထပ်ထည့်မယ်ဆိုရင် **Create & create another** နှိပ်ပါ။ တစ်ခုပဲထည့်ဖို့ဆိုရင် **Create** ခလုတ်နှိပ်ပါ။ **Create** နှိပ်ပြီးသွားရင်တော့ **Items** စာမျက်နှာကိုပြန်ရောက်ပါမယ်
### Import CSV

ပစ္စည်းအမျိုးအစား ရာနဲ့ချီပြီးထည့်ဖို့ဆိုရင် တစ်ခုချင်းထည့်တာထက် CSV Import လုပ်တာက ပိုမြန်ပါတယ်။ Excel spreadsheet (သို့) Google Sheet နဲ့စာရင်းလုပ်ပြီးသားရှိမယ်ဆိုရင် Application နဲ့ကိုက်ညီအောင် data cleaning လုပ်ပြီးထည့်သွင်းနိုင်ပါတယ်။ Dashboard က **Go to Item List** ခလုတ်ကိုနှိပ်ပါ။ **Items** စာမျက်နှာကိုရောက်ပါမယ်။ **Import CSV** ခလုတ်ကိုနှိပ်ပါ။ import လုပ်ချင်တဲ့ CSV file ကိုဘယ်လိုပြင်ဆင်ရမလဲ နမူနာကြည့်လို့ရအောင် **Download example CSV file** ကိုနှိပ်ပါ။ Download လုပ်လို့ရလာတဲ့ `item-importer-example.csv` ကိုဖွင့်ပါ။ ပါဝင်တဲ့ column တွေက -

`name`: ပစ္စည်းအမည်နှင့်ပါဝင်မှုပမာဏကို စာသားနဲ့ထည့်သွင်းရပါမယ်၊ ဥပမာ *Paracetamol 500mg*

`category`: ပစ္စည်းအမျိုးအစားကို နံပါတ်နဲ့ထည့်သွင်းရပါမယ်၊ Medicines ဆိုရင် *1* ထည့်ရမှာဖြစ်ပြီး Medical Supplies ဆိုရင် *2* ထည့်ရမှာဖြစ်ပါတယ်။ *1* တွေ *2* တွေဘယ်မှာသွားကြည့်လို့ရလဲဆိုရင် Main Menu က `My Inventory Settings/Categories` ထဲမှာကြည့်နိုင်ပါတယ်။

`subcategory`: အမျိုးအစားခွဲကို နံပါတ်နဲ့ထည့်သွင်းရပါမယ်၊ Oral ဆိုရင် *1* ထည့်ရမှာဖြစ်ပြီး Injection ဆိုရင် *2* ထည့်ရမှာဖြစ်ပါတယ်။ *1* တွေ *2* တွေဘယ်မှာသွားကြည့်လို့ရလဲဆိုရင် Main Menu က `My Inventory Settings/Subcategories` ထဲမှာကြည့်နိုင်ပါတယ်။

`packageForm`: ရေတွက်ပုံ (သို့) ထုပ်ပိုးပုံစံကို နံပါတ်နဲ့ထည့်သွင်းရပါမယ်၊ Tablet ဆိုရင် *1* ထည့်ရမှာဖြစ်ပြီး Capsule ဆိုရင် *2* ထည့်ရမှာဖြစ်ပါတယ်။ *1* တွေ *2* တွေဘယ်မှာသွားကြည့်လို့ရလဲဆိုရင် Main Menu က `My Inventory Settings/Package Forms` ထဲမှာကြည့်နိုင်ပါတယ်။

`editable`: ကိုတော့ *1* တွေချည်းပဲထည့်ပါ

`user`: ကိုလည်း default user အနေနဲ့ *1* တွေချည်းပဲထည့်ပါ

Microsoft Excel မှာပြင်ရင် `*.xlsx` file နဲ့ save လုပ်ပြီး Google Sheet မှာပြင်ရင် `*.gsheet` file နဲ့ save လုပ်ပါတယ်။ ပုံမှန်အတိုင်း save လုပ်ပြီးလို့ application မှာ import လုပ်တော့မယ်ဆိုရင် CSV file အဖြစ်ပြောင်းသိမ်းဖို့လိုပါတယ်။

CSV file ရပြီဆိုရင် Upload CSV file ကိုနှိပ်ပြီး file သိမ်းထားတဲ့နေရာမှာသွားဖွင့်ပါ။ file upload လုပ်ပြီးသွားရင် Columns ထဲမှာ ရွေးပေးရပါမယ်။ CSV file ပြင်တဲ့အခါမှာ နမူနာ file ထဲကအတိုင်း column နာမည်တွေအတိအကျပေးထားတယ်ဆိုရင် Column ရွေးတဲ့နေရာမှာ အလိုအလျောက်ရွေးပြီးသားဖြစ်နေပါလိမ့်မယ်။ နာမည်ပေးပုံချင်းမတူရင်တော့ column နာမည်တွေကို ကိုက်ညီအောင်ပြန်ရွေးပေးရပါမယ်။ ပြီးရင် **Import** ခလုတ်ကိုနှိပ်ပါ။

Import လုပ်တာအောင်မြင်သွားတယ်ဆိုရင် Items စာမျက်နှာမှာ ပစ္စည်းစာရင်းတွေဝင်လာတာကိုတွေ့ရပါမယ်။

:::danger
⚠️ စာရင်းသွင်းပြီးသားကို ပြန်ဖျက်မယ်ဆိုရင် သတိထားဖို့လိုပါတယ်။ စာရင်းသွင်းပြီးသားပစ္စည်းနဲ့ အဝင်/အထွက်မှတ်တမ်းရှိနေရင် **Items** စာမျက်နှာမှာ ပစ္စည်းတစ်ခုကိုဖျက်လိုက်တာနဲ့ အဲဒီပစ္စည်းရဲ့ အဝင်အထွက်မှတ်တမ်းအားလုံးပျက်သွားမှာဖြစ်ပါတယ်။
:::